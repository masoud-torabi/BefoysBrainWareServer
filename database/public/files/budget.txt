بودجه واحد تأمین (Procurement) در هتل
تعریف : بودجه واحد تأمین، برآورد مالی تمام اقلام، کالاها و خدماتی است که یک هتل برای ادامه عملیات روزانه، ارائه خدمات باکیفیت و پشتیبانی از بخش‌های مختلف نیاز دارد.
این بودجه معمولاً به‌صورت ماهانه، سه‌ماهه یا سالانه تنظیم می‌شود و بر اساس مصرف گذشته، پیش‌بینی اشغال هتل (Occupancy Forecast) و سیاست‌های مالی تعیین می‌گردد.
*****
گام اول : بخش های اصلی که باید برای آن ها  بودجه تنظیم نمایید را مشخص کنید .
خریدهای بخش غذا و نوشیدنی (F&B Supplies)
تمام دسته بندی های مواد غذایی مانند :
مواد پروتئینی (گوشت، مرغ، ماهی)
لبنیات، نان، سبزیجات
اقلام خشک و کنسروی
نوشیدنی‌ها
قهوه، چای، مواد اولیه کافی‌شاپ
خریدهای بخش خانه‌داری (Housekeeping Supplies)
ملحفه، روبالشی، حوله، پرده
مواد شوینده و ضدعفونی
وسایل نظافت روزانه
آمینیتی‌ها (صابون، شامپو، شانه، دمپایی، کیت‌ها…)
خریدهای بخش مهندسی/تأسیسات (Engineering & Maintenance)
لوازم برقی
شیرآلات و قطعات لوله‌کشی
لامپ، فیوز، کلید
فیلترهای هود و HVAC
ابزار و قطعات کوچک تعمیراتی
خریدهای اداری (Administrative Supplies)
کاغذ، خودکار، ماژیک، منگنه
رول POS
کارتریج و مواد مصرفی پرینتر
خریدهای IT و تجهیزات جانبی
کابل‌ها، شارژرها و آداپتورها
میکروفون، هدست، ماوس و کیبورد
قطعات کوچک مورد نیاز POS یا PMS
خریدهای اضطراری و متفرقه (Emergency & Misc.)
خریدهای فوری و غیرقابل‌پیش‌بینی
اقلامی برای رضایت‌مندی مهمان (Guest Recovery Items)
نکته : حتما برای خرید های اضطراری برنامه ریزی و بودجه تنظیم کنید تا بتوانید خرید های اضطراری را کنترل نمایید .
*****
۲. تحلیل مصرف گذشته (Historical Consumption)
قبل از تعیین بودجه باید مصرف ۶ تا ۱۲ ماه گذشته بررسی شود:
گام اول :هزینه هر بخش را مشخص نمایید .
گام دوم :الگوهای فصلی (High / Low Season) را در مصرف 6 تا 12 ماه گذشته بررسی نمایید .
 گام سوم :رویدادهای خاص (عروسی، کنفرانس، تور گروهی) اتفاق افتاده را مشخص و آن ها را به عنوان رویداد های غیر معمول در نظر بگیرید تا نرخ مصرف را اشتباه محاسبه نکنید .
هدف: تشخیص اینکه الگوی مصرف واقعی چگونه بوده است.
*****
3. پیش‌بینی هزینه بر اساس درصد اشغال (Forecasting Based on Occupancy)
بر اساس الگو مصرف گذشته ،نرخ اشغال اتاق های هتل را پیش بینی نمایید .
مثال :اگر برای فصل تابستان بودجه تنظیم می نمایید ،مصرف اتفاق افتاده در تابستان سال گذشته را بررسی نمایید و عوامل تشدید یا کاهش مصرف را مشخص نمایید و در نهایت تعداد اتاق اشغال شده را پیش بینی نمایید .
مثال فرمول:
هزینه تجهیزات خانه‌داری = هزینه متوسط هر اتاق × تعداد اتاق‌های اشغال‌شده
مثال واقعی:
هزینه متوسط هر اتاق برای مواد مصرفی HK ≈ ۹۰٬۰۰۰ تومان
پیش‌بینی اشغال ماه آینده = ۳۵۰ اتاق
→ بودجه HK = ۳۵۰ × ۹۰٬۰۰۰ = ۳۱۵00000 تومان
برای F&B نیز می‌توان بر اساس تعداد مهمان و سرویس‌های غذایی بودجه را پیش‌بینی کرد.
*****
4.تورم را لحاظ کنید .
پس از  پیش بینی هزینه ها باید تورم را  در محاسبه بودجه لحاظ کنید .
مثال : قیمت مواد غذایی بر اساس قیمت های گذشته در بودجه 350 میلیون محاسبه شده است ،این مبلغ را باید با نرخ تورم ماهانه یا فصلی جمع کنید 
350 میلیون +5% نرخ تورم در تیر =367500000 

*****
5. تعیین سقف بودجه برای هر بخش
برای بخش های که بودجه تنظیم نموده اید ،سقف در نظر بگیرد تا بتوانید به سرعت متوجه افزایش هزینه ها و مشکلات سیستم شوید .
6. بازبینی ماهانه بودجه
در پایان هر ماه موارد زیر را بررسی نمایید :
مقایسه بودجه با هزینه واقعی
بررسی علت انحراف ها 
اصلاح پیش‌بینی ماه بعد
بررسی تغییر قیمت تأمین‌کنندگان
تحلیل هزینه سرانه، مصرف، هدررفت و ضایعات